Ze względu na prawo autorskie nie możesz używać wszystkiego, co znajdziesz w sieci. Tutaj dowiesz się, jak znaleźć obrazy, które możesz wykorzystać w projektach bez naruszania praw autorskich.

### Zrozumienie prawa autorskiego

Prawo autorskie ma na celu ochronę twórców dzieł artystycznych, literackich, muzycznych i dramatycznych przed wykorzystaniem ich pracy lub niewłaściwym użyciem. Oznacza to, że prawo autorskie ma zastosowanie do wszelkiego rodzaju materiałów offline i online, w tym obrazów i dzieł sztuki.

Każdy, kto korzysta z dzieła chronionego prawem autorskim bez zgody właściciela, jest winny naruszenia praw autorskich. Prawa autorskie można naruszyć nawet jeśli wiele rzeczy zostało zmienionych w pracy.

Wiele zdjęć w Internecie jest chronionych prawem autorskim. Symbol praw autorskich © nie musi być obecny na obrazie, aby istniało prawo autorskie.

Jeśli chcesz użyć obrazu, na który potrzebujesz pozwolenia, musisz uzyskać pozwolenie od wszystkich właścicieli praw autorskich. W przeciwnym razie możesz wyszukiwać obrazy, które można bezpłatnie wykorzystywać w ramach licencji Creative Commons.

### Creative Commons

Licencja Creative Commons pozwala twórcy obrazu wybrać, które uprawnienia chce dać ludziom do swojej pracy za darmo. Dzięki licencji Creative Commons możesz przekazać wszystkie prawa do swojej pracy lub tylko niektóre z nich. Formularz online na [stronie Creative Commons](https://creativecommons.org/){:target="_ blank"} pozwoli Ci określić, które z praw chcesz przekazać.

Licencja Creative Commons ułatwia ludziom znajdowanie zdjęć, do których używania mają prawo. Na stronie Creative Commons znajduje się [narzędzie wyszukiwania](https://search.creativecommons.org/){:target="_blank"}, za pomocą którego można znaleźć obrazy z licencją Creative Commons. Innym dobrym miejscem do wyszukiwania obrazów dostępnych na licencji Creative Commons jest [Wikimedia Commons](https://commons.wikimedia.org/wiki/Main_Page){:target="_blank"}.

Wiele wyszukiwarek oferuje również wyszukiwanie obrazów z licencją Creative Commons, dzięki czemu internauci mogą unikać łamania prawa autorskiego.

### Wyszukiwanie zdjęć za pomocą Google

Jeśli korzystasz z Google, postępuj zgodnie z poniższymi instrukcjami, aby znaleźć obraz, który możesz wykorzystać:

+ Przejdź do Grafiki Google i wpisz to, czego szukasz. Tutaj szukaliśmy `cat fail`:

![Wyszukiwane Cat Fail](images/catfailsearch.png)

+ Kliknij **Narzędzia** (ang. Tools), a następnie **Prawa do użytkowania** (ang. Usage Rights) i wybierz **Oznaczone do ponownego wykorzystania** (ang. Labeled for reuse).

![Oznaczone do ponownego użycia](images/labeledforreuse.png)

+ Wybierz obraz.

![Cat Fail](images/catfail.png)

+ Upewnij się ponownie, że korzystanie z niego jest bezpłatne. Możesz użyć narzędzia do odwróconego wyszukiwania obrazów, takiego jak [TinEye](https://www.tineye.com/){:target="_blank"} lub [Image Raider](https://www.imageraider.com/){:target="_blank"}, aby sprawdzić czy są inne zasady użytkowania. Tutaj skopiowałem link do obrazu z wyszukiwarki Google, wkleiłem go do TinEye i nacisnąłem **Wyszukaj**. Jak widać, obraz był używany wiele razy (781!) w Internecie, więc prawdopodobnie jego używanie nic nie kosztuje. W razie wątpliwości należy napisać do właściciela i poprosić o pozwolenie.

![Odwrócone wyszukiwanie](images/reversesearch.png)

### Bezpieczeństwo w Internecie

Jeśli [przypadkowo odkryjesz obraz, który Cię zaniepokoi](https://www.thinkuknow.co.uk/11_13/Need-advice/Things-you-see-online/){:target="_blank"}, natychmiast zamknij przeglądarkę i powiedz o tym dorosłemu.