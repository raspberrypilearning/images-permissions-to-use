कॉपीराइट कानून के कारण, आप वेब (internet) पर मिलने वाली हर चीज का उपयोग नहीं कर सकते। यहां आप सीखेंगे कि उन चित्रों को कैसे खोजना है, जिनका उपयोग आप कॉपीराइट कानूनों को तोड़े बिना अपने डिजिटल मेकिंग में कर सकते हैं।

### कॉपीराइट कानून को समझना

कॉपीराइट कानून को कलात्मक, साहित्यिक, संगीत, और नाटकीय रचनाकारों के कार्यों की रक्षा करने के लिए बनाया गया है जिससे कोई उनके काम का शोषण या दुरुपयोग न करें। इसका मतलब है कि कॉपीराइट कानून चित्रों और कला कार्यों सहित ऑफ़लाइन और ऑनलाइन सभी तरह की सामग्रियों पर लागू होता है।

जो कोई भी मालिकों की अनुमति के बिना कॉपीराइट किए गए कार्य का उपयोग करता है, वह कॉपीराइट उल्लंघन का दोषी है। यह कभी-कभी सच होता है, भले ही काम के बारे में बहुत सारी चीजें बदल दी गई हों।

इंटरनेट पर कई चित्र कॉपीराइट द्वारा सुरक्षित हैं। कॉपीराइट प्रतीक ©, कॉपीराइट के लिए चित्र में मौजूद होना अनिवार्य नहीं है।

यदि आप ऐसे चित्र का उपयोग करना चाहते हैं जिसके लिए आपको अनुमति की आवश्यकता है, तो आपको सभी कॉपीराइट मालिकों से अनुमति लेनी होगी। अन्यथा, आप उन चित्रों को खोज सकते हैं जो आपके लिए क्रिएटिव कॉमन्स लाइसेंसिंग के माध्यम से उपयोग करने के लिए स्वतंत्र हैं।

### क्रिएटिव कॉमन्स

क्रिएटिव कॉमन्स लाइसेंसिंग एक चित्र के निर्माता को यह चुनने की अनुमति देता है कि वे लोगों को अपने काम के लिए कौन सी अनुमतियां मुफ्त में देना चाहते हैं। क्रिएटिव कॉमन्स लाइसेंस के साथ आप अपने काम के सभी अधिकार, या उनमें से कुछ को दे सकते हैं। [Creative Commons Website](https://creativecommons.org/){:target="_blank"} पर एक ऑनलाइन फॉर्म है जो आपको यह पता लगाने में मदद करता है कि आप अपने अधिकारों में से कौन सा अधिकार देना चाहते हैं।

क्रिएटिव कॉमन्स लाइसेंसिंग से लोगों को उन चित्रों को ढूंढना आसान हो जाता है, जिनके लिए उन्हें उपयोग करने की अनुमति है। क्रिएटिव कॉमन्स साइट पर, एक [खोज उपकरण](https://search.creativecommons.org/){:target="_blank"} है, जिसका उपयोग आप उन चित्रों को खोजने के लिए कर सकते हैं जिनके पास क्रिएटिव कॉमन्स लाइसेंस है। क्रिएटिव कॉमन्स लाइसेंस के तहत उपलब्ध चित्रों को देखने के लिए एक और अच्छी जगह है [Wikimedia Commons](https://commons.wikimedia.org/wiki/Main_Page){:target="_blank"}।

कई सर्च इंजिन्स में क्रिएटिव कॉमन्स लाइसेंस के साथ चित्रों की खोज करने का एक तरीका भी है, ताकि लोग कॉपीराइट कानून को तोड़ने से बच सकें।

### Google के साथ चित्र खोजना

यदि आप Google का उपयोग कर रहे हैं, तो अपने डिजिटल मेकिंग में उपयोग की जा सकने वाला चित्र खोजने के लिए नीचे दिए गए निर्देशों का पालन करें:

+ Google Images पर जाएं और जो आप खोजना चाहते है वह टाइप करें। यहाँ, हमने `cat fail` को खोजा हैं:

![Cat Fail सर्च](images/catfailsearch.png)

+ **Search Tools** पर क्लिक करें, फिर **Usage Rights**, और **Labeled for reuse** का चयन करें।

![पुन: उपयोग के लिए लेबल किया गया](images/labeledforreuse.png)

+ एक चित्र चुनें।

![बिल्ली की विफलता](images/catfail.png)

+ दोबारा से जाँचे की वह उपयोग करने के लिए स्वतंत्र हैं। आप चित्रों को उपयोग करने के लिए अधिक अधिकारों की जांच करने के लिए [TinEye](https://www.tineye.com/){:target="_ blank"} या [Image Raider](https://www.imageraider.com/){:target="_ blank"} जैसे रिवर्स इमेज सर्च टूल का उपयोग कर सकते हैं। यहां, मैंने Google सर्च से चित्र के लिंक की कॉपी बनाई, और इसे TinEye में पेस्ट किया, और **Search** दबाया। जैसा कि आप देख सकते हैं, इंटरनेट पर कई बार (781!) इस चित्र का उपयोग किया गया है, इसलिए यह संभावना है कि यह उपयोग करने के लिए स्वतंत्र है। यदि संदेह है, तो आपको मालिक को लिखना चाहिए और अनुमति के लिए पूछना चाहिए।

![रिवर्स सर्च](images/reversesearch.png)

### ऑनलाइन सुरक्षा

यदि आप को [गलती से एक ऐसा चित्र मिलता है जो आपको परेशान व निराश करता है](https://www.thinkuknow.co.uk/11_13/Need-advice/Things-you-see-online/){:target="_ blank"}, तोह तुरंत अपना ब्राउज़र बंद करें और अपने बड़ों को बताएं।