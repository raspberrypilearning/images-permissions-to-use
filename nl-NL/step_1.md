Vanwege de auteursrechtwetgeving mag je niet alles gebruiken wat je op internet vindt. Hier leer je hoe je afbeeldingen kunt vinden die je kunt gebruiken zonder de auteursrechten te schenden.

### Inzicht in auteursrechten

Het auteursrecht is bedoeld om makers van artistieke, literaire, muzikale en dramatische werken te beschermen tegen uitbuiting of misbruik van hun werk. Dit betekent dat de auteursrechtwetgeving van toepassing is op alle soorten materiaal offline en online, inclusief afbeeldingen en kunstwerken.

Iedereen die een auteursrechtelijk beschermd werk gebruikt zonder toestemming van de eigenaar, maakt zich schuldig aan inbreuk op het auteursrecht. Dit geldt soms zelfs, ondanks dat er veel dingen aan het werk zijn veranderd.

Veel afbeeldingen op internet zijn auteursrechtelijk beschermd. Het auteursrechtsymbool Â© hoeft niet eens aanwezig te zijn in de afbeelding om toch het auteursrecht te laten gelden.

Als je een afbeelding wilt gebruiken waarvoor je toestemming nodig hebt, dien je die toestemming te krijgen van alle auteursrechteigenaren. Lukt dit niet dan kun je, met Creative Commons, zoeken naar afbeeldingen die je gratis kunt gebruiken.

### Creative Commons

Met Creative Commons-licenties kan de maker van een afbeelding zelf selecteren welke machtigingen hij voor zijn werk wil geven, zodat de mensen ze gratis kunnen gebruiken. Met Creative Commons-licenties kunt je alle rechten op jouw werk, of slechts enkele weggeven. Er is een online formulier op de [Creative Commons-website](https://creativecommons.org/){:target="_blank"} waarmee je precies kunt bepalen welke van jouw rechten je wilt weggeven.

Met Creative Commons-licenties kunnen mensen gemakkelijker afbeeldingen vinden die ze mogen gebruiken. Op de Creative Commons-site is een [zoektool](https://search.creativecommons.org/){:target="_blank"} dat je kunt gebruiken om afbeeldingen te vinden die een Creative Commons-licentie hebben. Een andere goede plaats om te zoeken naar afbeeldingen beschikbaar onder Creative Commons-licentie is [Wikimedia Commons](https://commons.wikimedia.org/wiki/Main_Page){:target="_blank"}.

Veel zoekmachines bieden ook een manier om naar afbeeldingen met een Creative Commons-licentie te zoeken, zodat je kunt voorkomen dat je de auteursrechtwetgeving overtreedt.

### Zoeken naar afbeeldingen met Google

Als je Google gebruikt, volg je de onderstaande instructies om een afbeelding te vinden die je voor jouw eigen digitale productie kunt gebruiken:

+ Ga naar Google Afbeeldingen en typ wat je zoekt. Hier hebben we gezocht naar `cat fail`:

![Cat Fail zoektocht](images/catfailsearch.png)

+ Klik op **Tools**, vervolgens op **Gebruiksrechten** en selecteer **Gelabeld voor hergebruik**.

![Gelabeld voor hergebruik](images/labeledforreuse.png)

+ Kies een afbeelding.

![Cat Fail](images/catfail.png)

+ Controleer nogmaals of je de afbeelding vrij mag gebruiken. Je kunt een tool zoals [TinEye](https://www.tineye.com/){:target="_blank"} of [Image Raider](https://www.imageraider.com/){:target="_blank"} voor het zoeken naar afbeeldingen gebruiken om te controleren op verdere gebruiksrechten. Hier heb ik de afbeeldingslink van de Google-zoekopdracht gekopieerd, in TinEye geplakt en op **Zoeken** gedrukt. Zoals je kunt zien, is de afbeelding vele malen (781!) op het hele internet gebruikt, dus het is waarschijnlijk dat deze vrij te gebruiken is. Twijfel je, vraag dan aan de eigenaar om toestemming. Bijvoorbeeld door het sturen van een berichtje.

![Omgekeerd zoeken](images/reversesearch.png)

### Online veiligheid

Als je [per ongeluk een afbeelding vindt die storend is](https://www.thinkuknow.co.uk/11_13/Need-advice/Things-you-see-online/){:target="_blank"}, sluit dan meteen je browser en geef het door aan een volwassene.